# -*- mode: mandoku-view; -*-
#+TITLE: 尚史
#+DATE: 2015-08-24 22:29:42.401433
#+PROPERTY: ID KR2d0024
#+PROPERTY: BASEEDITION WYG    
#+PROPERTY: JUAN 卷一百六
<pb:KR2d0024_WYG_106-1a>¶
欽定四庫全書¶
　尚史巻一百六　　　　　　　志十四¶
　　　　　　　　　　　　鑲白旗漢軍李鍇撰¶
　齊諸氏¶
　　髙氏¶
髙傒齊上卿髙敬仲也傒生髙莊子其後為宣子固固生無¶
咎及厚靈公逐無咎無咎子弱以盧叛厚嗣髙氏莊公即位¶
崔杼殺厚厚生止止被放止子豎以盧叛齊以傒之曾孫酀¶
<pb:KR2d0024_WYG_106-1b>¶
嗣髙氏酀生偃偃生昭子張張立公子荼陳乞鮑牧攻之張¶
奔魯又有髙發者景公時發帥師伐莒又有髙齮臣梁邱據¶
(見據/傳)又有髙無㔻簡公時無㔻及國書帥師伐魯及清戰于¶
郊既而魯會吳伐我克博至于嬴國書将中軍無㔻将上軍¶
宗摟将下軍以禦之戰于艾陵吳展如敗無㔻國書敗吳¶
胥門巢會吳卒助之我師敗績及陳恒弑簡公無㔻奔北¶
燕後復歸齊又帥師禦晉荀瑶戰于犂邱我師敗績(左/傳)¶
　　國氏¶
<pb:KR2d0024_WYG_106-2a>¶
國歸父齊上卿國莊子也歸父生武子佐佐生勝及弱靈公¶
時佐殺慶克以盧叛公殺佐及勝弱奔魯既而反弱嗣國氏¶
是為景子佐孫恵子夏陳乞殺公子荼夏奔魯後有國書悼¶
公時魯殺之書生觀平公時晉趙鞅圍衛觀及陳瓘救衛(左/傳)¶
　　鮑氏¶
鮑叔牙姒姓鮑敬叔之子也叔牙曾孫為莊子牽牽弟¶
文子國國孫牧牧立悼公又欲立羣公子悼公殺之(左/傳)¶
　　管氏¶
<pb:KR2d0024_WYG_106-2b>¶
管仲山生管敬仲夷吾夷吾生武子鳴鳴生桓子啟方¶
啟方生成子孺孺生莊子盧盧生悼子其夷其夷生襄¶
子武武生景子耐步(世/本)¶
夷吾之後又有管脩仕楚為賢大夫白公作亂殺之(左/傳)¶
　　晏氏¶
晏弱是為晏桓子桓子生嬰嬰生圉悼公初陳鮑攻髙國圉¶
奔魯又有晏父戎晏氂莊公伐衛以晏父戎為右自衛遂伐¶
晉取朝歌戍郫邵封少水乃還晉趙勝追之獲晏氂(左/傳)¶
<pb:KR2d0024_WYG_106-3a>¶
　　欒氏　髙氏¶
公孫竈公孫蠆並恵公孫竈為欒氏生欒施蠆為髙氏¶
生髙疆景公時陳無宇伐欒髙施疆奔魯後適晉(左/傳)¶
　　崔氏¶
崔杼武子也杼生成及疆又生明杼廢成立明成與疆¶
怒殺相棠東郭偃杼告慶封慶封殺成與疆明奔魯(左/傳)¶
　　慶氏¶
慶克通于靈公母聲孟子者也克生封及佐封生舎封田于¶
<pb:KR2d0024_WYG_106-3b>¶
萊陳無宇将攻舎慶嗣説封歸封不聽遂殺舎及慶□嗣與¶
□並慶氏之族也封奔魯後奔吳楚靈王殺之盡滅其族(左/傳)¶
　衛諸氏¶
　　石氏¶
石碏生厚厚黨州吁碏殺之碏四世孫石成子稷稷生¶
共子買買生悼子惡惡黨寗氏出奔晉立其從子圃守¶
石氏圃逐莊公及君起出公逐圃而復石魋(魋系/未詳)又有¶
石駘仲駘仲生祁子懿公使祁子守國狄滅之(左/傳)¶
<pb:KR2d0024_WYG_106-4a>¶
　　寗氏¶
寗氏出自武公公族也寗莊子速速之後武子俞俞生相¶
相之後恵子殖(俞葢速子/殖葢相子)殖生悼子喜殖逐獻公既卒命¶
喜復之喜遂弑殤公復獻公獻公殺喜寗氏遂絶恵公¶
時有寗跪為大夫公子洩公子職逐恵公及恵公再入¶
放跪于秦出公輒時又有寗跪跪救晉范氏于五鹿(左/傳)¶
　　孫氏¶
孫昭子衛同姓食邑于戚其後為孫桓子良夫良夫生¶
<pb:KR2d0024_WYG_106-4b>¶
文子林父林父生襄嘉蒯林父逐獻公立殤公獻公復¶
入林父以戚叛如晉孫氏遂絶(左/傳)¶
　　孔氏¶
孔嬰齊事懿公狄與衛戰于熒澤也渠孔御戎子伯為¶
右黄夷前驅嬰齊殿衛師敗績狄滅衛其後孔達達孫¶
成子烝鉏烝鉏子羈羈孫文子圉圉子悝悝納莊公莊¶
公既立飲悝酒而遣之悝奔宋(左/傳)¶
　　世叔氏¶
<pb:KR2d0024_WYG_106-5a>¶
世叔儀是為大叔文子儀之孫懿子申申之子悼子齊¶
齊取二妻又淫于外州外州人奪之軒恥是二者出奔¶
宋國人立齊弟僖子遺嗣世叔氏(左/傳)¶
　　公叔氏¶
公叔發是為公叔文子發生戍靈公惡其富逐戌戍奔¶
魯(左/傳)¶
　　北宫氏¶
北宫括成公曾孫所謂北宫懿子也括生文子佗及遺¶
<pb:KR2d0024_WYG_106-5b>¶
佗之後有北宫喜(喜葢/佗子)喜逐靈公靈公入賜喜諡曰貞¶
子靈公時又有北宫結公欲叛晉諸大夫不可公使結¶
如齊而私于齊侯曰執結而侵我(欲以齊懼/諸大夫)齊侯從之¶
及齊盟于沙久之公逐公叔戍結奔魯(左/傳)¶
　　南氏¶
公子郢靈公子也字子南故曰南氏郢生公孫彌牟及¶
恵子蘭蘭廢適子虎立庶子言偃譏之虎乃立又有公¶
孫免餘公孫臣公孫丁葢皆公族也(左/傳)¶
<pb:KR2d0024_WYG_106-6a>¶
　鄭諸氏¶
　　皇氏¶
皇武子(族未/詳)事文公其後有皇戍戍子耳簡公時耳帥¶
師侵衛為衛所獲又有皇辰皇頡成公時辰會楚伐宋¶
侵城郜取幽邱同伐彭城納宋魚石簡公時楚侵鄭頡¶
戍城麋出與楚師戰為楚所獲穿封戍與公子圍爭頡¶
以頡歸(左/傳)¶
　　石氏¶
<pb:KR2d0024_WYG_106-6b>¶
石甲父(族未/詳)事文公其後有石楚石首石㚟首事成公¶
㚟事僖公(左/傳)¶
　　侯氏¶
侯宣多(族未/詳)事文公其後有侯羽侯孺侯晉成公時羽¶
軍楚師囚鍾儀而獻諸晉孺嘗為質于楚晉黨尉氏司¶
氏國人攻之晉奔楚(左/傳)¶
　　子人氏¶
公子語莊公之子也字子人遂為子人氏其後曰子人¶
<pb:KR2d0024_WYG_106-7a>¶
九(左/傳)¶
　　良氏(以下十一族/並穆公子)¶
公子去疾字子良是為良氏去疾生公孫輒輒生良霄¶
公孫黑伐之霄奔雍梁既而入伐舊北門霄死公孫僑¶
立霄之子止(左/傳)¶
　　㳺氏¶
公子偃字子㳺是為㳺氏偃生公孫蠆蠆生㳺眅眅生¶
良及吉㳺眅奪人妻其夫殺眅于是廢㳺良而立吉吉¶
<pb:KR2d0024_WYG_106-7b>¶
生連吉之從祖曰㳺楚楚亦穆公孫與公孫黑爭妻公孫¶
僑放楚于吳(左/傳)¶
　　國氏¶
公子發字子國是為國氏尉氏司氏作亂發死發生公¶
孫僑僑生國參(左/傳)¶
　　罕氏¶
公子喜字子罕是為罕氏喜生公孫舎之及公孫鉏舎¶
之生罕虎虎字子皮又為子皮氏虎生嬰齊及魋嬰齊¶
<pb:KR2d0024_WYG_106-8a>¶
生達公孫鉏嘗為馬師遂為馬師氏鉏生朔子皮氏飲¶
酒無度故馬師氏與子皮氏有惡簡公時朔殺魋奔晉¶
(左/傳)¶
　　駟氏¶
公子騑字子駟是為駟氏騑生公孫夏公孫黑夏生駟¶
帶駟乞帶生偃偃生絲偃卒絲弱其父兄立乞乞生顓¶
公孫黑生駟印黑欲去㳺氏而代其位公孫僑討之黑¶
縊又有駟𢎞(系未/詳)字子般聲公時齊輸晉范氏粟𢎞送¶
<pb:KR2d0024_WYG_106-8b>¶
之晉敗我師于鐵追我師𢎞及罕達公孫林殿而射前¶
列多死宋圍曹𢎞帥師救曹侵宋晉荀瑶伐我𢎞請救¶
于齊荀瑶還後瑶將圍我未至𢎞曰知伯愎而好勝早¶
下之則可行也乃先保南里以待之又有駟秦富而侈¶
嬖大夫也而常陳卿之車服于其庭國人惡而殺之(左/傳)¶
　　印氏¶
公子印(名未/詳)是為印氏成公時為公子班所殺子印生¶
公孫黑肱黑肱生印段段生癸又有印堇父(系未/詳)為大¶
<pb:KR2d0024_WYG_106-9a>¶
夫簡公時堇父與皇頡戍城麋楚及秦侵我囚頡及堇¶
父以獻于秦國人取貨于印氏以請之㳺吉為令正(主/辭)¶
(令之/正)以為請公孫僑曰不獲受楚之功而取貨于鄭不¶
可謂國秦不其然若曰拜君之勤鄭國微君之恵楚師¶
其猶在敝邑之城下其可弗從遂行秦人不予更幣從¶
僑而後獲之(左/傳)¶
　　豐氏¶
公子豐(名未/詳)是為豐氏子豐生公孫段段生豐施又有¶
<pb:KR2d0024_WYG_106-9b>¶
豐巻字子張(系未/詳)簡公時公孫僑為政巻将祭請田焉¶
(請田獵以/供祭祀)僑弗許曰唯君用鮮衆給而已巻怒退而徵¶
役将攻僑僑奔晉罕虎止之而逐巻巻奔晉僑請其田¶
里三年而復之反其田里及其入焉(左/傳)¶
　　孔氏¶
公子嘉字子孔是為孔氏嘉生公孫洩簡公時尉氏司¶
氏之亂嘉知之嘉又欲去諸大夫將叛晉而起楚師以¶
去之國人伐之殺嘉公孫僑立洩嗣孔氏嘉之孫為孔¶
<pb:KR2d0024_WYG_106-10a>¶
張(左/傳)¶
　　然氏¶
公子然(名未/詳)是為然氏子然生然丹鄭殺公子嘉然丹¶
奔楚又有然明是為鬷蔑(左/傳)¶
　　子孔氏¶
士子孔(名未/詳)亦字子孔故别曰子孔氏士子孔生子良¶
鄭殺公子嘉子良奔楚(左/傳)¶
　　羽氏¶
<pb:KR2d0024_WYG_106-10b>¶
公子羽(名未/詳)成公時為公子班所殺子羽孫曰羽頡良¶
霄因頡以伐舊北門霄死頡出奔晉羽氏遂絶(左/傳)¶
　　尉氏　司氏　堵氏　侯氏　子師氏¶
尉止司臣堵女父侯晉子師僕並鄭士也尉止生翩司¶
臣生齊堵女父之族曰堵狗簡公時五族作亂國人殺¶
尉止子師僕醢司臣司齊尉翩堵女父唯侯晉奔晉晉¶
奪堵狗妻歸諸范氏(左/傳)¶
　楚諸氏¶
<pb:KR2d0024_WYG_106-11a>¶
　　薳氏(即蒍/氏)¶
薳章(族未/詳)章之後吕臣及蒍賈鬭椒惡賈殺之于轑陽¶
賈生蒍艾獵是為孫叔敖艾獵從子蒍子馮子馮之子¶
掩郟敖時公子圍殺掩又有薳啟疆薳射薳罷薳洩薳¶
越薳固又有薳居靈王時作亂殺大子禄而公子棄疾¶
立(左/傳)¶
　　鬭氏¶
鬭伯比若敖氏若敖為楚八世祖及若敖氏娶于䢵生¶
<pb:KR2d0024_WYG_106-11b>¶
鬭伯比伯比生穀於莵及子良(子良名/未詳)榖於莵生般般¶
生克黄子良生椒椒生苗賁皇莊王時椒殺般又殺蒍¶
賈将攻王王滅若敖氏而使克黄嗣苗賁皇奔晉穀於¶
莵之曾孫曰棄疾為宫廏尹事靈王伐徐之役吳敗我¶
師于房鍾獲棄疾棄疾生韋龜亦事靈王王欲遷許于¶
賴使韋龜與公子棄疾城之而還韋龜生蔓成然蔓成¶
然作亂弑靈王成然生三子曰辛懷巢吳入郢辛及巢¶
從昭王奔隨鬭氏之族又有鬭廉鬭御疆鬬梧耿之鬭¶
<pb:KR2d0024_WYG_106-12a>¶
班又有鬭祈鬭勃鬬且鬬章章事成王我伐鄭章囚鄭¶
𥅆伯又使章請平于晉晉陽處父報之晉楚始通又有¶
鬭宜申謀弑穆王王殺之(左/傳)¶
　　成氏¶
成得臣亦若敖氏之族也得臣生大心大心生熊(公羊/成熊)¶
(作成/然)鬭椒作亂至靈王時王以鬭成同出若敖殺熊又¶
有成嘉若敖之曾孫為穆王令尹(左/傳)¶
　　屈氏¶
<pb:KR2d0024_WYG_106-12b>¶
屈氏楚同姓也屈瑕為武王莫敖瑕之後有屈重屈完¶
完之族有屈禦冦字子邊為息公戍商密秦降商密囚¶
以歸其後有屈蕩蕩生到到生建建生生又别有屈蕩¶
事康王康王以屈到為莫敖蕩為連尹到卒以屈建為¶
令尹蕩為莫敖(與到建同時而同/其父祖名𫝊或誤)屈蕩生申申亦為莫¶
敖事靈王王伐吳使申圍朱方克之執齊慶封盡滅其¶
族既而以申貳于吳殺之又有屈巫即巫臣為莊王申¶
公叛入晉又有屈罷平王初立使罷簡東國之兵于邵¶
<pb:KR2d0024_WYG_106-13a>¶
陵且撫其民(左/傳)¶
又有屈原為懷王左徒(史/記)¶
頃襄王時有屈署(國/策)¶
　　觀氏　彭氏¶
觀丁父為武王軍率其後曰觀射父射父後曰觀起起生從¶
從為卜尹召公子比為亂又有觀瞻為恵王開卜大夫¶
彭仲爽為文王令尹其後曰彭名名之後曰彭生(左/傳)¶
　　申叔氏　申氏¶
<pb:KR2d0024_WYG_106-13b>¶
申叔侯為申公成王使之戍榖去榖者叔侯之後有申¶
叔時時孫曰申叔豫又有申叔展又别有申氏曰申無¶
畏無畏生犀又有申無宇無宇生亥又有申包胥又有¶
范山(國語申無宇曰范無/宇固知范山亦申後)穆王時為大夫晉靈公即位¶
范山言于王曰晉君少不在諸侯北方可圖也穆王師¶
于狼淵以伐鄭鄭及我平(左/傳)¶
　　潘氏¶
潘崇為大子商臣師弑成王崇之後為尫尫生黨(左/傳)¶
<pb:KR2d0024_WYG_106-14a>¶
　　伍氏¶
伍參莊王嬖人參子舉是為椒舉舉生鳴及奢奢生尚¶
及尚弟員奢為大子建師費無極譛之平王殺奢及尚¶
員奔吳遂覆楚入郢(左/傳)¶
　　昭氏¶
昭奚恤宣王相懷王時有昭陽又有昭雎昭過又有昭¶
魚頃襄王時有昭常昭葢(左/傳)¶
　　景氏¶
<pb:KR2d0024_WYG_106-14b>¶
景舎事宣王頃襄王時有景陽景鯉(國/䇿)¶
　宋諸氏¶
　　皇氏(以下/戴族)¶
皇父充石戴公子充石之後有皇鄖又有皇瑗為右師¶
瑗生麋或誣麋将納桓氏景公殺麋及瑗已而復皇氏¶
之族使瑗從子緩為右師又有皇野野生非我非我從¶
昆弟曰皇懷又有皇國父為大宰為平公築臺妨于農¶
功所謂澤門之晳者也元公時又有皇奄黨華向出奔¶
<pb:KR2d0024_WYG_106-15a>¶
楚(左/傳)¶
　　華氏¶
華督戴公孫督孫御事御事生元元生閲及臣閲生皋¶
比閲卒華臣殺其宰臣出奔陳又有華合比合比庶兄¶
曰牼弟曰亥亥誣合比將納臣平公逐合比合比奔衛¶
督曾孫曰華耦又有華椒文公時楚伐蕭椒以蔡人救¶
蕭蕭潰椒及晉衛曹同盟于清邱椒生弱及定弱為平¶
公司馬弱與樂轡少相狎長相優又相謗也樂轡怒以¶
<pb:KR2d0024_WYG_106-15b>¶
弓梏弱于朝公見之曰司武而梏于朝難以勝矣逐之¶
弱奔魯定為平公司徒元公即位惡華氏向氏華亥華¶
定向寧殺羣公子刦公時華氏之族費遂為大司馬貙¶
多僚登並其子也公使費遂攻華向華向奔陳華登奔¶
吳登亦其黨也已而多僚譛貙將納亡人公謀逐貙貙¶
臣張匄殺多僚召華向華向自陳入宋師齊師敗之華¶
妵歸華氏華豹死之亥定貙登出奔楚華氏遂絶(左/傳)¶
　　樂氏¶
<pb:KR2d0024_WYG_106-16a>¶
樂豫戴公𤣥孫文公時有樂吕平公時有樂喜是為司¶
城子罕(杜預注司城樂氏之大宗也/葢其先當是戴公之長庶子)喜逐樂轡轡亦其¶
族也喜孫舎輓祁犂舎黨元公華向之亂出奔鄭輓為¶
元公大司冦子朱鉏為景公大司冦祁犂為元公司城¶
祁犂子溷溷逐樂大心大心亦其族也溷子茷茷為景¶
公司城公薨茷及樂得逐大尹立昭公樂得亦戴族也¶
文公時有樂嬰齊楚圍我我使嬰齊告急于晉共公時¶
有樂裔老佐公薨魚石叛華元使裔為司冦老佐為司¶
<pb:KR2d0024_WYG_106-16b>¶
馬遂圍魚石于彭城而老佐卒老佐戴公五世孫也平¶
公時有樂懼樂将鉏懼戴公六世孫鄭伐我懼将鉏敗¶
諸汋陂退舎于夫渠不儆鄭人覆之敗諸汋陵獲懼及¶
将鉏景公時有樂髠帥師伐曹(左/傳)¶
　　仲氏(莊族/)¶
公子成莊公子公孫固莊公孫公孫師亦莊公孫師子¶
仲江江之孫㡬㡬子佗佗為卿事景公及公子辰出奔¶
陳(左/傳)¶
<pb:KR2d0024_WYG_106-17a>¶
　　向氏(以下/桓族)¶
向戍桓公曾孫是為合左師戍生寧宜鄭寧刦元公與¶
華亥作亂宜及鄭黨元公以晉師敗華氏又有向勝向¶
行亦黨元公華亥殺羣公子拘勝行于其廩又有向為¶
人向&KR1646;為人為大司冦&KR1646;為大宰共公薨蕩山殺公子¶
肥華元殺山向氏魚氏五大夫出奔楚後降晉又有向¶
寧寧及華氏刦元公公攻之華向奔陳戍曽孫曰巢巢¶
弟魋魋弟子頎子車魋有寵而害于景公公使巢攻之¶
<pb:KR2d0024_WYG_106-17b>¶
魋入于曹以叛巢伐之不克亦入于曹魋奔衛巢奔魯¶
魋弟又有司馬牛(左/傳)¶
　　魚氏¶
公子目夷字子魚是為魚氏桓公之子目夷子公孫友友¶
孫魚石世為左師又有魚府為少宰共公薨魚石魚府¶
五大夫出奔(左/傳)¶
　　鱗氏¶
鱗矔桓公孫為司徒矔生朱為共公少司冦及魚向五¶
<pb:KR2d0024_WYG_106-18a>¶
大夫出奔(左/傳)¶
　　蕩氏¶
公子蕩桓公子蕩生公孫夀夀生蕩意諸世為司城襄¶
夫人殺昭公意諸死之文公使意諸弟蕩虺為司馬意¶
諸生山共公薨山弱公室殺公子肥華元殺山(左/傳)¶
　　褚師氏¶
褚師段共公之子(褚師市官葢/以官為氏)段生石彄為景公卿及¶
公子辰出奔陳又有楚師子肥為景公大夫滅曹(左/傳)¶
<pb:KR2d0024_WYG_106-18b>¶
　陳諸氏¶
　　轅氏¶
轅濤塗為宣公大夫濤塗之後曰選其四世孫曰僑閔¶
公時有轅頗轅買頗出奔鄭買出奔楚(左/傳)¶
　　鍼氏¶
鍼子為桓公大夫其八世孫曰鍼宜咎黨慶氏出奔楚¶
(左/傳)¶
　　慶氏¶
<pb:KR2d0024_WYG_106-19a>¶
慶虎慶寅為哀公大夫虎寅以陳叛楚役人殺虎及寅¶
又有慶樂楚殺之(左/傳)¶
　¶
　¶
　¶
　¶
　¶
　¶
<pb:KR2d0024_WYG_106-19b>¶
　¶
　¶
　¶
　¶
　¶
　¶
　¶
　尚史巻一百六¶
